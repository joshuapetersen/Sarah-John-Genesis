{"experimentList":[{"id":"0","name":"Copilot Vision","alias":"copilot-vision","assets":{"title":"Copilot Vision","description":"Seall is rùraich an saoghal leis a’ chompanach AI agad is faigh comhairle is tuigsean mu na tha thu a’ faicinn.","content":"_Chan eil Copilot Vision ri làimh aig an àm seo ach sna Stàitean Aonaichte (taobh a-muigh Illinois agus Texas) ach bidh e ri fhaighinn air barrachd mhargaidean a dh’aithghearr._\n\n# Dèan coimhead is brabhsadh air dòigh gu tur ùr le taic Copilot Vision.\n\nTha Copilot Vision na dhòigh ùr airson d’ àrainneachd a leigeil ri AI airson taic fhaighinn ann am fìor-àm. Tha e mar paidhir eile de shùilean a nì sìor-sganadh is sìor-anailis is a bheir dhut tuigsean mu na chì Copilot air an sgrìn agad no tro chamara an fhòn-làimhe agad. Le taic Copilot Vision, is urrainn dhut bruidhinn ri Copilot mu na chì thu.\n\n![|poster=https://copilot.microsoft.com/static/copilotlabs/copilot-vision-video-1-cover.jpg](https://copilot.microsoft.com/static/copilotlabs/copilot-vision-video-1.mp4)\n\n![|poster=https://copilot.microsoft.com/static/copilotlabs/copilot-vision-video-2-cover.webp](https://copilot.microsoft.com/static/copilotlabs/copilot-vision-video-2.mp4)\n\n\n\n\n# Ceistean àbhaisteach\n\n## Cò gheibh cothrom air Copilot Vision?\n\nTha Copilot Vision ri làimh ann an Edge, air iOS is Android agus ann an aplacaid Windows a-nis. Faodaidh luchd-cleachdaidh a tha co-dhiù 18 bliadhna a dh’aois agus a tha clàraichte a-staigh ann an Copilot air cunntas Microsoft Copilot Vision fheuchainn a-nis ann an Edge, air iOS is Android agus ann an aplacaid Windows ach gheibh fo-sgrìobhaichean Copilot Pro crìochan cleachdaidh nas àirde. Chan eil Copilot Vision ri làimh aig an àm seo ach sna Stàitean Aonaichte (taobh a-muigh Illinois agus Texas) ach bidh e ri fhaighinn air barrachd mhargaidean a dh’aithghearr.\n\n## Ciamar a gheibh mi cothrom air Copilot Vision ann an Edge?\n\nFosgail brabhsair Edge air an desktop agad. Dèan cinnteach gu bheil thu clàraichte a-staigh air a’ chunntas Microsoft phearsanta agad. Ann an uinneag sa bhrabhsair Edge, thoir gnogag air ìomhaigheag Copilot san oisean deas gu h-àrd is fosgail Copilot san leòsan-taoibh. Thoir gnogag an uair sin air ìomhaigheag a’ mhicreofon aig bonn an leòsain-thaoibh airson seisean le Vision a thòiseachadh. Seallaidh gleus-sgrìobhaidh Copilot paidhir de speuclairean beaga dhut a dh’innseas gu bheil Vision na ruith. Thoir an aire, chan fhaighear cothrom air Vision o bhonn brabhsair Edge tuilleadh.\n\n## Ciamar a gheibh mi cothrom air Copilot Vision san aplacaid Android no iOS agam?\n\nDèan cinnteach gu bheil thu clàraichte a-staigh air a’ chunntas Microsoft phearsanta agad. Gheibh thu cothrom air Copilot Vision air uidheam Android no iOS o bhroinn modh gutha aig aplacaid Copilot. Nuair a thòisicheas tu air còmhradh gutha le Copilot, nochdaidh na speuclairean beaga airson Copilot Vision a chur gu dol.\n\n## Ciamar a gheibh mi cothrom air Copilot Vision air Windows?\n\nGheibh thu cothrom air Copilot Vision on ghleus-sgrìobhaidh ann an aplacaid Copilot air Windows. Briog air speuclairean Vision is tagh uinneag fhosgailte aig an aplacaid airson a cho-roinneadh le Copilot Vision. An dèidh dhut cothrom a thoirt dha air uinneag aplacaid fhosgailte, is urrainn dhut ceistean a chur air Copilot. mun t-susbaint san aplacaid no rud mar “seall dhomh mar…” iarraidh air airson saothair a choileanadh le gleus an t-soillseachaidh.\n\nAm faigh a h-uile custamair Copilot cothrom air Copilot Vision aig a’ cheann thall?\n\nTha sinn a’ gabhail air ar socair, a’ cruinneachadh beachdan, a’ leasachadh an teicneolais ach ruigidh e barrachd puingean-deiridh Copilot a dh’aithghearr.\n\n## A bheil Copilot Vision na ruith fad an t-siubhail? A bheil e a’ coimhead air na th’ agam san uinneag Edge agam an-còmhnaidh no sgrìn an desktop agam no inbhir a’ chamara mhobile?\n\nChan eil, chan eil Copilot Vision na ruith fad an t-siubhail. Cha dùisg e gus an tòisich thu fhèin seisean Vision. Fhad ’s a bhios seisean Vision a’ dol, chì thu speuclairean Vision ann an gleus-sgrìobhaidh Copilot a dh’innseas dhut gu bheil seisean Vision beò a’ dol. Thig an seisean gu crìoch ma chuireas tu crìoch air sa ghleus-sgrìobhaidh, ma dhùineas tu aplacaid Copilot, ma dhùineas tu an uinneag a cho-roinn thu no ma bhios tu gun ghnìomh fad ùine fhada. Airson Vision a chleachdadh as ùr, briog air na speuclairean beaga sa ghleus-sgrìobhaidh airson seisean ùr a chur gu dol.\n\n## A bheil Copilot Vision a’ stòradh no a’ logadh ion-chur a’ chleachdaiche?\n\nTha sinn a’ logadh freagairtean modail Copilot is sinne a’ cumail sùil airson eadar-ghabhail is às-chur neo-shàbhailte. Chan eil sinn a’ logadh no a’ stòradh dealbhan a’ chleachdaiche, fuaim gutha no co-theacsa sam bith. Nì sinn tar-sgrìobhadh dhen chòmhradh agad le Vision airson a ghlèidheadh ann an eachdraidh nan còmhradh agad. ’S urrainn dhut eachdraidh na cabadaich a sguabadh às uair sam bith.\n\n## A bheil Copilot Vision a’ glacadh is a’ stòradh dealbhan dhen na rudan air a bheil mi a’ coimhead?\n\nChan eil, cha glèidh sinn dealbhan no co-theacsa sam bith, cha dèan sinn tar-sgrìobhadh orra ’s cha chùm sinn loga dhiubh. Turas a thig an seisean gu crìoch, thèid dàta sam bith d’ a leithid a sguabadh às.\n\n## Dè thachras ris na seallaidhean a chunnaic Copilot?\n\nGed a luchdaicheas tu suas dealbh no ged a chleachdas tu Copilot Vision, dìonaidh Copilot an dàta is a’ phrìobhaideachd agad. Cha dèan sinn dad air na dealbhan a luchdaicheas tu suas no a ghlacas tu le Vision ach d’ iarrtas a fhreagairt – cha chleachd sinn iad airson trèanadh a thoirt dha na modailean AI againn no airson dreach pearsanta a chur air an àrainneachd agad. Cha ghlèidh sinn na glacaidhean-sgrìn is dealbhan a’ chamara a thug thu dha Vision nuair a thig an seisean agad gu crìoch.\n\nMa cho-roinneas tu dealbh ann an cabadaich no ma chleachdas tu e airson dealbh a ghintinn no a dheasachadh, cuiridh sinn gu feum e airson d’ iarrtas a choileanadh agus dh’fhaoidte gun glèidh sinn e suas ri 30 latha no gus an sguab thu às e – ge be dè thig an toiseach.\n\nDh’fhaoidte gun sàbhail sinn tar-sgrìobhadh dhen eadar-ghabhail agad airson ’s gun urrainn tilleadh thuige uaireigin eile agus airson sùil a chumail air mì-ghnàthachadh. Cha chleachd sinn na tar-sgrìobhaidhean seo airson pearsantachadh agus is urrainn dhut an sguabadh às uair sam bith.\n\nBidh e soilleir ann an Copilot nuair a bhios Vision beò agus tha làn-smachd agad air an-còmhnaidh. ’S urrainn dhut dealbhan a luchdaich thu suas agus eachdraidh na gnìomhachd a sguabadh às ann an roghainnean a’ chunntais Microsoft agad.\n\n## Ciamar a làimhsicheas Copilot dealbhan dhaoine?\n\nDh’fhaoidte gun iarr Copilot cead uat mus làimhsich e dàta beò-meatrach – mar aodainnean no làmhan – is tu a’ cleachdadh gleusan mar Copilot Vision no ma luchdaicheas tu suas dealbh. Bidh feum air co-aonta a thaobh pròiseasadh beò-meatrach uair sam bith a luchdaicheas tu suas dealbh no ma ghlacas tu dealbh no video ’s tu a’ cleachdadh Copilot. Tha seo a’ gabhail a-staigh cleachdadh dhe Copilot Vision, gintinn dhealbhan is cleachdadh nan innealan deasachaidh. Cha leig thu leas co-aonta a thoirt ach aon turas agus bidh seo an sàs air feadh nan àrainneachdan Copilot air fad a bheanas ri ion-chur is glacadh dhealbhan no video.\n\nCha dèan sinn pròiseasadh air dàta beò-meatrach ach ma luchdaicheas tu suas gin no ma ghlacas tu gin agus cha chuir sinn gu feum e ach airson d’ iarrtas a choileanadh. Mar eisimpleir, ma thogas tu fèineag is ma dh’iarras tu air Copilot stoidhle ùr a thaghadh dha d’ fhalt no mar a ghearras tu fead, dh’fhaoidte gun dèan e anailis air d’ aodann airson freagairt a thoirt dhut.\n\n’S ann agad-sa a tha smachd air na thèid a cho-roinneadh an-còmhnaidh. Mur eil thu ag iarraidh pròiseasadh dàta beò-meatrach, seachain na gleusan sin. Na co-roinn dealbhan dhaoine eile gun chead uapa.\n\n## Ma chleachdas mi Copilot Vision, a bheil sibh a’ cleachdadh dàta nan làraichean-lìn air a bheil mi a’ coimhead airson trèanadh?\n\nChan eil, cha ghlac, cha stòr is cha chleachd sinn dàta sam bith airson trèanadh a thoirt dha na modailean againn. Turas a thig seisean Copilot Vision gu crìoch, thèid gach dealbh is fuaim is co-theacsa sam bith a sguabadh às. Glèidh sinn freagairtean a’ mhodail is sinne a’ cumail sùil airson eadar-ghabhail neo-shàbhailte. Glèidhidh sinn tar-sgrìobhadh dhen chòmhradh agad san eachdraidh agad mar thaic cuimhne dha Copilot ach cha chleachd sinn e airson trèanadh no pearsantachadh. ’S urrainn dhut eachdraidh na cabadaich a sguabadh às uair sam bith.\n\n## A bheil dòigh ann an ro-aonta a thoirt air falbh on àrainneachd ùr seo?\n\nTha. Ma tha thu airson tilleadh chun na seann-àrainneachd aig Copilot ann an Edge as aonais Copilot Vision, is urrainn dhut sin a dhèanamh ann an roghainnean Edge. Tadhail air taba a’ bhàr-taoibh ann an Copilot is cuir dheth “Leig an duilleag-lìn agad ri Copilot Vision”\n\nTha Copilot Vision air uidheaman mobile na gleus a dh’fheumas iar-aonta am broinn a’ mhodh ghutha.\n\nTha Copilot Vision air Windows na ghleus a dh’fheumas iar-aonta ’s gheibh thu cothrom air leis na speuclairean beag ann an gleus-sgrìobhaidh Copilot.\n\n## An tèid an gleus seo a chur dheth nuair a thadhlas mi air duilleag-lìn eile no ma thòisicheas mi air aplacaid eile a chleachdadh?\n\nCha tèid, bidh Vision air gus an cuir thu fhèin crìoch air an t-seisean le bhith a’ dùnadh uinneag Edge no an aplacaid a cho-roinn thu no le bhith a’ fàgail na h-àrainneachd ann an gleus-sgrìobhaidh Copilot. Chan fhaic e ach an uinneag a cho-roinn thu. Cùm sùil airson nan speuclairean beaga sa ghleus-sgrìobhaidh agus innsidh sin dhut a’ bheil Vision a’ coimhead air cùisean.\n\n## A bheil Copilot Vision ag obair le làrach-lìn no aplacaid sam bith?\n\nObraichidh Copilot Vision air a’ mhòrchuid de làraichean-lìn. Chan obraich e air cuid a làraichean agus tha e bacte air feadhainn air a bheil susbaint chronail no inbheach. Nuair a thadhlas tu air làrach ris nach eil taic buileach aig an ìre-sa, nochdaidh sùil le loidhne troimhpe ann an gleus-sgrìobhaidh Copilot agus diùltaidh am modail an t-susbaint a dheasbad. Airson barrachd fiosrachaidh, faic [teirmichean a’ chleachdaidh againn](https://www.bing.com/new/termsofuse).\n\nTha, obraichidh Copilot Vision le aplacaid sam bith air Windows? Ge-tà, ma bhios rudan cronail no fo dhìon DRM san t-susbaint, cha dèan Copilot anailis air.\n\n## Am faigh Copilot Vision smachd air a’ bhrabhsair agam no an dèan e gnìomhan as mo leth?\n\nCha dèan Copilot Vision eadar-ghabhail leis an lìon às do leth; freagraidh e ceistean, cha bhean e ri gnìomh. Dh’fhaoidte gun soillsich Copilot susbaint air an duilleag dhut ach am faigh thu lorg air an fhiosrachadh a bhuineas ris an iarrtas. Cha dèan e briogadh, cha chuir e a-steach teacsa ’s cha dèan e sgroladh às do leth.\n\n## Ciamar a chuireas Copilot Vision casg air obair chronail, oilbheumach no mhì-laghail?\n\nTha tèarainteachd is sàbhailteachd dhigiteach glè chudromach dha Microsoft. Chan fhaighear cothrom air Copilot Vision air làraichean a tha oilbheumach no cronail is chan urrainnear a chleachdadh airson cuspairean cronail, oilbheumach no mì-laghail. Barrachd fiosrachaidh air [A’ brosnachadh deagh-bheusan AI](https://www.microsoft.com/en-us/ai/responsible-ai).\n\n## An urrainn dhomh Copilot Vision a chleachdadh ann an àrainneachd choimeirsealta/enterprise?\n\nAig an àm seo, chan fhaigh ach luchd-caitheimh cothrom air an tairgse seo aig Copilot. Feumaidh tu a bhith clàraichte a-staigh air cunntas Microsoft pearsanta mus fhaigh thu cothrom air na gleusan seo.\n\n## Dè an diofar eadar Copilot Vision is Recall?\n\nTha diofar mòr eadar Copilot Vision is Recall a thaobh na nì iad.\n\nObraichidh Vision dìreach sa cho-theacsa a cho-roinneas tu leis rè an t-seisein. Cha ghlèidh sinn glacaidhean-sgrìn, fuaimean is co-theacsa sam bith. Cha sàbhail sinn ach tar-sgrìobhadh dhen chòmhradh agad agus is urrainn dhut sin a sguabadh às uair sam bith.\n\nChan eil taic ri Recall ach air [Copilot+ PCs](https://www.microsoft.com/windows/copilot-plus-pcs?r=1#faq2). Ma thug cleachdaiche iar-aonta air a shon, togaidh Recall snapshots crioptaichte dhen sgrìn is cumaidh e iad air an t-siostam ionadail agad. Faigh barrachd fiosrachaidh mu [phrìobhaideachd is smachd air an àrainneachd Recall agad an-seo](https://support.microsoft.com/windows/privacy-and-control-over-your-recall-experience-d404f672-7647-41e5-886c-a3c59680af15).","covers":[{"type":"IMAGE","url":"https://copilot.microsoft.com/static/copilotlabs/copilot-vision-cover-image-small.jpg","consumers":["HOMEPAGE"]},{"type":"VIDEO","url":"https://copilot.microsoft.com/static/copilotlabs/copilot-vision-cover-video-small.mp4","width":890,"height":680,"consumers":["HOMEPAGE"]},{"type":"VIDEO","url":"https://copilot.microsoft.com/static/copilotlabs/copilot-vision-cover-video-large.mp4","width":1920,"height":930,"consumers":["LANDING_PAGE"]}],"layouts":{"order":7},"links":[{"type":"NEW_TAB_LINK","trigger":"TRY_NOW_BUTTON","url":"https://www.microsoft.com/en-us/edge/copilot/vision?ep=1043&es=211&form=MG0AVK&cs=3945345948"}]}},{"id":"1","name":"Copilot Gaming Experiences","alias":"copilot-gaming-experiences","assets":{"title":"Àrainneachdan geamaireachd Copilot","description":"Demo rannsachaidh aig a’ chrois-rathad eadar geamaireachd is AI.","content":"_Tha àrainneachdan geamaireachd Copilot ri làimh ann am Beurla aig an àm seo air copilot.microsoft.com do luchd-cleachdaidh a tha co-dhiù 18 bliadhna a dh’aois._\n\n# Feuch eadar-ghabhail ga obrachadh le AI airson dòighean gu tur ùr geama a chluich.\n\nFàilte gu àrainneachd cluich gheamannan phrobhail le cumhachd AI air òstaireachd Copilot Labs. Le cumhachd Muse World and Human Action Model (WHAM) a chaidh a dhealbhadh le Microsoft Research, bheir an tech demo seo dhut ciad phlathadh dhen dòigh air an dèan AI gineil eadar-ghabhail ann an geama.\n\nTha àrainneachdan geamaireachd Copilot nan ceum prataigeach air adhart is sinne a’ feuchainn dè na dòighean eadar-ghabhalach gu tùr ùr a thig an cois AI ann an geamannan stèidhichte air an fheadhainn a th’ againn mu thràth. Le bhith a’ gintinn geama ann am fìor-àm, tha am Muse air a bheil e stèidhichte a’ sealltainn mar a b’ urrainn dhuinn ath-dhreach a thoirt air geamannan clasaigeach mar Quake II le teicneolas AI ùr-nòsach.\n\n![](https://copilot.microsoft.com/static/copilotlabs/copilot-gaming-image-1.jpg)\n\nSan tech demo fìor-amail seo, bidh Copilot ag ath-ghintinn sreathan-leanmhainn geamaireachd san dol seachad, stèidhichte air a’ gheama chlasaigeach Quake II. Dùisgidh gach ion-chur a nì thu an ath-mhòmaid AI sa gheama, cha mhòr mar gun robh thu a’ cluich Quake II tùsail air einnsean geama tradaiseanta. Gabh tlachd sa gheama, innis dhuinn dè do bheachd air is cuidich leinn teachd-shaoghal nan àrainneachdan geamaireachd le AI a dhealbhadh.\n\nAn aire: Tha crìoch-ama an sàs anns gach seisean demo aig an àm seo.\n\n\n\n\n# Ceistean àbhaisteach\n\n## Dè th’ ann an àrainneachdan geamaireachd Copilot?\n\nTha àrainneachdan geamaireachd Copilot na àrainneachd geamaireachd phrobhail le AI a chuireas beatha san ùr-rannsachadh againn ann an Copilot Labs. Stèidhichte air teicneolas ùr-ghnàthach World and Human Action Model (WHAM) le Microsoft Research, ginidh àrainneachdan geamaireachd Copilot stuthan lèirsinneach a’ gheama air dòigh innsgineach is freagraidh e ris na nì an cluicheadair ann am fìor-àm, a’ cruthachadh geama eadar-ghnìomhach ach gun a bhith a’ cleachdadh einnseanan geamaireachd tradaiseanta. Air a dhealbhadh mar tech demo nach mair ach mionaid, bheir e dhut plathadh de dh’àrainneachdan geamaireachd AI na h-ath-ghinealaich.\n\n## Dè th’ ann an WHAM? Ciamar a tha e ag obair?\n\nTha àrainneachdan geamaireachd Copilot na World and Human Action Model (WHAM), am modail AI gineil ùr-nòsach againn a chruthaicheas stuthan lèirsinneach air dòigh innsgineach agus giùlan cluicheadair mas fhìor ann am fìor-àm. Tha an obair-leasachaidh seo le Microsoft Research – a chaidh fhoillseachadh san iris saidheans Nature o chionn goirid – na cheum cudromach air adhart is sinne a’ cur còmhla rannsachadh is ùr-ghnàthachas bathair san fhìor-shaoghal.\n\n## Dè an àrainneachd ann an Copilot Labs?\n\nTha an demo beag bìodach seo gad tharraing a-steach do spàs eadar-ghnìomhach stèidhichte air Quake II anns am bi AI a’ cruthachadh stuthan lèirsinneach làn-tumaidh agus eadar-ghabhail san dol seachad. ’S e plathadh ùr-nodha a th’ ann dhen dòigh ùr airson eadar-ghabhail ann an geamannan le bhith a’ dèanamh demo drùidhteach as urrainn dhut cluich gu luath dhen rannsachadh ùr-nodha againn.\n\n## Dè na geamannan a tha ri fhaighinn san àrainneachd thòiseachail ann an Copilot Labs?\n\nTha an àrainneachd thòiseachail ann an Copilot Labs ga obrachadh le modail àrainneachdan geamaireachd Copilot stèidhichte air cluich a’ gheama Quake II.\n\n## Ciamar a gheibh mi cothrom air an demo seo?\n\nGheibh thu greim air an àrainneachd air duilleag-lìn àraidh ann an Copilot Labs. Chaidh a dhealbhadh airson desktop a-mhàin oir feumaidh an demo stiùireadh is ion-chur meur-chlàir.\n\n## A bheil an àrainneachd seo ri fhaighinn air uidheaman mobile?\n\nChan eil aig an àm seo. Chaidh an tech demo seo a phiseachadh airson brabhsairean desktop oir feumaidh an àrainneachd stiùireadh is ion-chur le meur-chlàr fiosaigeach mus obraich e mar bu chòir.\n\n## Ciamar a stiùiricheas mi an geama?\n\nStiùirichidh tu an geama leis a’ mheur-chlàr.\n\n- **A’ gluasad**: Cleachd **WASD** airson gluasad (mar gum b’ e bioran clì a bhiodh ann).\n- **A’ coimhead mun cuairt**: Cleachd na **saighdean** airson coimhead am badeigin eile (mar gum b’ e bioran deas a bhiodh ann).\n- **A’ leum**: Buail **Space**\n- **A’ crùbadh**: Buail **C**\n- **Tilg urchair**: Buail **F**\n\n## Am bi an tech demo seo ri làimh airson cleachdadh coimeirsealta no enterprise?\n\n’S ann dhan luchd-chaitheimh ’s a tha an tech demo air Copilot Labs seo airson ’s gum faic iad cò ris a tha àrainneachdan geamaireachd Copilot coltach. Ge-tà, tha am modail rannsachadh àrainneachdan geamaireachd Copilot air a bheil e stèidhichte ri làimh luchd-leasachaidh san Azure Foundry.","covers":[{"type":"IMAGE","url":"https://copilot.microsoft.com/static/copilotlabs/copilot-gaming-cover-image-small.jpg","consumers":["HOMEPAGE"]},{"type":"VIDEO","url":"https://copilot.microsoft.com/static/copilotlabs/copilot-gaming-cover-video-small.mp4","width":890,"height":680,"consumers":["HOMEPAGE"]},{"type":"VIDEO","url":"https://copilot.microsoft.com/static/copilotlabs/copilot-gaming-cover-video-large.mp4","width":1920,"height":930,"consumers":["LANDING_PAGE"]}],"layouts":{"order":8},"links":[{"type":"NEW_TAB_LINK","trigger":"TRY_NOW_BUTTON","url":"/gaming"}]}},{"id":"4","name":"Copilot Actions","alias":"copilot-actions","assets":{"title":"Gnìomhan Copilot","description":"Dòigh ùr dhan chompanach AI agad rudan a dhèanamh as do leth air Windows is air an lìon.","content":"_Tha gleus ghnìomhan Copilot ri làimh luchd-cleachdaidh a rinn clàradh a-steach gu Copilot air feadh an t-saoghail ach ann an Roinn Eaconomach na h-Eòrpa (EEA), Braisil, Canada, Coirèa a Deas, san Eilbheis, san Rìoghachd Aonaichte is ann an Bhiet-Nam. Barrachd fiosrachaidh mu ghleus nan gnìomhan ann an Edge [an-seo](https://go.microsoft.com/fwlink/?linkid=2337628)._\n\n# Air an lìon\n\nLeig le Copilot do chuideachadh le saothraichean air an lìon. Cuidichidh Copilot thu a-nis is e a’ coileanadh saothraichean as do leth sa chùlaibh. Cleachd brodadh teacsa sìmplidh airson iarraidh air Copilot rudeigin a dhèanamh dhut air an lìon, can tiocaidean no bòrd airson dìnnear a ghlèidheadh no prèasant snog a chur gu cuideigin – nì Copilot rudan d’ a leithid dhut a-nis.\n\nAn dèidh dhut saothair a chur gu dol, is urrainn dhut a chur na stad, crìoch a chur air, a ghabhail os làimh is atharrachadh. Obraichidh gleus ghnìomhan Copilot air a’ mhòrchuid de làraichean-lìn, siuthad, feuch e ’s innis dhuinn dè do bheachd air.\n\n# Air a’ PC Windows agad\n\nNì gleus ghnìomhan Copilot dubh-shaothair dhut mar àidseant coitcheann – cha leig thu leas ach mìneachadh dha na tha a dhìth ort nad fhaclan fhèin agus nì an t-àidseant a dhìcheall is e a’ dèanamh eadar-ghabhail leis an desktop is na h-aplacaidean-lìn agad. Chan eil e gu diofar a bheil thu airson meud atharrachadh no dealbhan dùblaichte a thog thu air làithean-saora a thoirt air falbh, fiosrachadh a tharraing à PDF no an aon fhoirm a lìonadh iomadh turas, cuidichidh gleus ghnìomhan Copilot thu.\n\nNì gleus ghnìomhan Copilot obair sa chùlaibh, air an desktop aige fhèin. Mas e ro-shealladh gnìomha a th’ ann, dh’fhaodte gun dèan iad mearachd is cùm sùil gheur air an obair a nì iad mar sin. ’S urrainn dhut an t-saothair a ghabhail os làimh uair sam bith no sùil a thoirt air adhartas a’ ghnìomh, a’ gabhail na chaidh a choileanadh mar-tha.\n\n![](https://copilot.microsoft.com/static/copilotlabs/copilot-actions-video-2.mp4)\n\n_Aithris-àichidh: Tha gleus ghnìomhan Copilot na inneal le cumhachd AI aig ìre leasachaidh thràth. Tha e ri làimh a-nis mar phrobhadh do luchd-cleachdaidh Copilot ann an Copilot Labs. Ged a tha iomadh gleus tèarainteachd làidir ann an gleus ghnìomhan Copilot, chan eil e uile-dhìon aige ro gleusan dubh-shaothrachaidh is cunnartan tèarainteachd eile. Cùm sùil gheur air na nì e, gu sònraichte ma dh’fheumas e clàradh a-steach gu làrach-lìn no fiosrachadh pearsanta airson saothair a choileanadh, can seòladh puist, seòlaidhean puist-d, fiosrachadh pàighidh no saothraichean dìomhair eile._\n\n\n\n\n# Ceistean àbhaisteach\n\n## Buill-eisimpleir de bhrodaidhean airson toiseach-tòiseachaidh\n\nSeo dhut ball-eisimpleir no dhà de bhrodaidhean airson tòiseachadh le gleus ghnìomhan Copilot. Mar as mionaidiche am brodadh agad, ’s ann as fheàrr. Nan iarradh tu air caraid rudeigin a dhèanamh dhut, dh’fhaoidte gun iarradh iad fios mu na rudan as fheàrr leat, cò mheud neach a bhios ann, ceann-là, àm is mar sin air adhart ach an dèan iad na bha fa-near dhut.\n\nAir an lìon\n\n- [Cuir òrdan airson bad fhlùraichean dhomh air ** 1800Flowers.com**](/?chat-mode=ac&prompt= \"Order me a bouquet of flowers using 1800Flowers.com\")\n- [Glèidh greis fuirich dhomh air **Booking.com**](/?chat-mode=ac&prompt= \"Book me a stay using Booking.com\")\n- [Glèidh pacaidean siubhail dhomh air **Expedia.com**](/?chat-mode=ac&prompt= \"Book me a travel package using Expedia.com\")\n- [Glèidh seòmar ann an taigh-òsta dhomh air **Hotels.com**](/?chat-mode=ac&prompt= \"Reserve me a hotel room using Hotels.com\")\n- [Glèidh càr air mhàl dhomh air **Kayak.com**](/?chat-mode=ac&prompt= \"Book me a car rental using Kayak.com\")\n- [Glèidh dìnnear dhomh air **OpenTable.com**](/?chat-mode=ac&prompt= \"Make me a dinner reservation using OpenTable.com\")\n- [Glèidh cùrsa-mara dhomh air **Priceline.com**](/?chat-mode=ac&prompt= \"Book me a cruise using Priceline.com\")\n- [Faigh lorg air iteal saor dhomh air **Skyscanner.com**](/?chat-mode=ac&prompt= \"Find me a cheap flight using Skyscanner.com\")\n- [Faigh lorg air na taighean-bìdh leis an rangachadh as àirde air **TripAdvisor.com**](/?chat-mode=ac&prompt= \"Find me the highest rated restaurants using Tripadvisor.com\")\n- [Glèidh àite air mhàl dhomh air **VRBO.com**](/?chat-mode=ac&prompt= \"Book me a vacation rental on VRBO.com\")\n- [Sgeidealaich turas le **Viator.com**](/?chat-mode=ac&prompt= \"Schedule me a tour using Viator.com\")\n\nAir a’ PC Windows agad\n\n- Atharraich meud nan dealbhan air fad sa phasgan seo gu 1080p\n- Lìon am foirm aig <www address> leis an fhiosrachadh a tha sa PDF a tha ceangailte ris\n- Cuir air gleus ainmean nam faidhlichean air fad sa phasgan seo ’s cuir ceann-là an-diugh riutha\n- Dèan dà chlip dhen video mhòr seo\n\n## Dè th’ ann an gleus ghnìomhan Copilot?\n\nTha gnìomhan Copilot na ghleus AI ùr a tha ri làimh ann an Copilot Labs. Tha gleus ghnìomhan Copilot na dhòigh ùr dha Copilot do chuideachadh le bhith a’ coileanadh saothraichean as do leth. Le brodadh sìmplidh còmhraidheil, is urrainn dhut iarraidh air Copilot rudan a nithear gu tric air an lìon – can ionad no tachartas a lorg, foirm a lìonadh, bòrd a ghlèidheadh ann an taigh-bìdh, siubhal a lorg no a bhucadh is mòran a bharrachd.\n\nAir Windows, nì gleus ghnìomhan Copilot obair ann an àrainneachd àidseant air a’ PC a tha fa leth on phrìomh-sheisean agad. Gheibh e cothrom air an lìon agus is urrainn dha eadar-ghabhail a dhèanamh le aplacaidean desktop air a’ PC agad agus – ma bheir thu cead dha – obair leis na faidhlichean agad. Bheir seo comas do ghleus ghnìomhan Copilot saothraichean a choileanadh a dh’fheumas na trì rudan seo còmhla, gnìomhan-lìn, aplacaidean ionadail is làimhseachadh fhaidhlichean.\n\nCùm sùil gheur air na nì e, gu sònraichte ma dh’fheumas e clàradh a-steach gu làrach-lìn no fiosrachadh pearsanta airson saothair a choileanadh, can seòladh puist no puist-d no fiosrachadh pàighidh.\n\n## Ciamar a dh’obraicheas gleus ghnìomhan Copilot?\n\nNì Copilot seo mar a dhèanadh duine sam bith: a’ briogadh air rudan le luchag, a’ sgroladh is a’ sgrìobhadh.\n\nAir an lìon, nì Copilot seo na bhrabhsair fhèin. Air a’ PC Windows agad, nì Copilot obair ann an àrainneachd àidseant air a’ PC a tha fa leth on phrìomh-sheisean agad.\n\nMa bhios saothair feumach air d’ aire, can ma bhios feum air fiosrachadh pearsanta no fiosrachadh pàighidh, faighnichidh Copilot dhìot no iarraidh e ort am brabhsair cèin a ghabhail os làimh thu fhèin.\n\n## Cò gheibh cothrom air gleus ghnìomhan Copilot?\n\nTha gleus ghnìomhan Copilot ri làimh luchd-cleachdaidh Copilot, daoine le fo-sgrìobhadh Copilot Pro agus Microsoft 365 Premium a rinn clàradh a-steach gu Copilot air feadh an t-saoghail ach ann an Roinn Eaconomach na h-Eòrpa (EEA), Braisil, Canada, Coirèa a Deas, san Eilbheis, san Rìoghachd Aonaichte is ann an Bhiet-Nam. Feumaidh an cleachdaiche a bhith clàraichte a-staigh air cunntas Microsoft pearsanta.\n\nA bharrachd air sin, chan eil gleus ghnìomhan Copilot ri làimh air Windows ach do luchd-cleachdaidh a tha a’ gabhail pàirt ann am prògram Windows Insider.\n\nCruinnichidh sinn beachdan dhaoine rè na deuchainne seo airson piseach a thoirt air a’ bhathar. Tha sinn an dòchas gleus ghnìomhan Copilot a chur ri làimh chustamairean eile san àm ri teachd.\n\n## Ciamar a chleachdas mi gleus ghnìomhan Copilot?\n\nAir an lìon: Chan eil a dhìth airson gleus ghnìomhan Copilot a chleachdadh ach brabhsair ùr-nòsach sam bith air coimpiutair desktop leis an ruig thu Copilot.com.\n\nAir a’ PC Windows agad: Dèan cinnteach gu bheil thu a’ gabhail pàirt ann am prògram Windows Insider is gu bheil gach ùrachadh agad.\n\nGheibh luchd-cleachdaidh aig a bheil cothrom air a’ ghleus ùr lorg air gleus ghnìomhan Copilot le bhith a’ taghadh “Gnìomh” ann an clàr-taice teàrnach nam freagairtean ann an clàr-taice modh na cabadaich sa bhogsa-teacsa “Cuir teachdaireachd gu Copilot”.\n\n## A bheil gleus ghnìomhan Copilot a’ glacadh is a’ stòradh dealbhan dhen na rudan air a bheil mi a’ coimhead?\n\nTha. Fhad ’s a ruitheas gleus nan gnìomhan, togaidh Copilot glacaidhean-sgrìn dhe na duilleagan, aplacaidean is sgrìobhainnean a dh’fhosglas e ’s bheir iad sin stiùireadh dha san ath-cheum. Ceanglaidh e na glacaidhean-sgrìn seo ris a’ chòmhradh is glèidhidh e iad ann an eachdraidh nan còmhradh agad ach an urrainn dhut an obair a rinn Copilot a sgrùdadh. Ma sguabas tu còmhradh àraidh às, thèid na glacaidhean-sgrìn a tha co-cheangailte ris a sguabadh às ri linn. Mur an sguab thu às còmhradh, cumaidh sinn na glacaidhean-sgrìn suas ri 30 latha.\n\n## A bheil gleus ghnìomhan Copilot a’ stòradh no a’ logadh ion-chur a’ chleachdaiche, glacaidhean-sgrìn is às-chur?\n\nMar phàirt de ghleus ghnìomhan Copilot, cumaidh sinn na brodaidhean teacsa agad ann an eachdraidh nan còmhradh agad. Cha ghlèidh Copilot fiosrachadh sam bith a chuireas tu a-steach sa bhrabhsair chèin no àrainneachd Windows, mar eisimpleir fiosrachadh pearsanta ann am foirm. Ma ghabhas tu fhèin am brabhsair cèin no àrainneachd leth-oireach os làimh leis an roghainn “Gabh smachd air”, cha tèid glacaidhean-sgrìn a thogail no a chur gu Copilot gus an till thu an stiùir air ais dha Copilot. Tha sinn a’ cumail sùil air modail gnìomhan Copilot airson eadar-ghabhail is às-chur neo-shàbhailte a bhacadh.\n\n## A bheil cothrom aig Copilot air na faclan-faire no am fiosrachadh pearsanta agam?\n\nAir an lìon: Chan eil cead-inntrigidh aig gleus ghnìomhan Copilot air an lìon dha na faclan-faire no dhan fhiosrachadh phearsanta agad a shàbhail thu sa bhrabhsair ionadail agad. Nuair a choileanas Copilot gnìomh air an lìon dhut, fosglaidh e ionstans fa leth dhe Edge air inneal biortail.\n\nAir a’ PC Windows agad: Ruithidh gleus ghnìomhan Copilot ann an àrainneachd àidseant a tha fa leth on phrìomh-sheisean Windows agad. Chan eil cead-inntrigidh aige dha na faclan-faire no dàta aplacaidean a shàbhail thu. A thaobh fhaidhlichean, nì e a’ chùis air susbaint sna pasganan aithnichte agad (mar phasgan nan sgrìobhainnean, dealbhan is luchdaidhean a-nuas) agus faidhlichean air am faigh gach neach-cleachdaidh cothrom air an uidheam agad. Chan eil cothrom aige air a h-uile rud air an t-siostam agad.\n\n## Cuin a dh’iarras gleus ghnìomhan Copilot dearbhadh no marasgladh orm no gun gabh mi cùisean os làimh mi fhìn?\n\nAig an àm seo, cha dèan Copilot co-dhùnadh cudromach leis fhèin agus iarraidh e ort sùil a chumail air gnìomhan àraidh thu fhèin, can mus ceannaich no mus glèidh e rud dhut, mus cuir e post-d no mus sguab e tachartas às a’ mhìosachan agad. Air làraichean-lìn àraidh no saothraichean dìomhair, iarraidh no dhìomhair na saothrach, e ort am brabhsair cèin a ghabhail os làmh buileach.\n\n## Ciamar a chuireas mi stad air gleus ghnìomhan Copilot?\n\n’S urrainn dhut stad a chur air saothair bheò aig gleus ghnìomhan Copilot le bhith a’ briogadh air a’ phutan “Cuir na stad” (agus is urrainn dhut a chur gu dol a-rithist an-sin) no cleachd am putan “Sguir dheth” airson an t-saothair a chur gu neoini buileach.\n\n## A bheil gleus ghnìomhan Copilot ag obair air làrach no aplacaid sam bith?\n\nAir an lìon, obraichidh gleus ghnìomhan Copilot air a’ mhòrchuid dhe na làraichean poblach air an lìon. Chan fhaighear cothrom air làraichean nach eil a rèir poileasaidhean Copilot, can làraichean air a bheil susbaint oilbheumach.\n\nAir a’ PC Windows agad, is urrainn do ghleus ghnìomhan Copilot obair a dhèanamh le aplacaidean a chaidh a stàladh dhan a h-uile cleachdaiche – mar is trice, sin na h-aplacaidean a bha stàlaichte air an uidheam agad nuair a fhuair thu e. Ge-tà, dh’fhaodte gun obraich e nas fheàrr ann an cuid a dh’aplacaidean is nach obraich e gun duilgheadas anns gach aon dhiubh.”\n\nAirson barrachd fiosrachaidh, faic [teirmichean a’ chleachdaidh is poileasaidh na susbainte](https://www.microsoft.com/en-us/microsoft-copilot/for-individuals/termsofuse).\n\n## Ciamar a chleachdas mi gleus nan gnìomhan an da-rìribh?\n\nNì gleus ghnìomhan Copilot iomadh rud dhut, nì e bucadh dhut, glèidhidh e gealladh na h-uarach, cuiridh e òrdan airson gròsaireachd no cuiridh e prèasant do charaid. Obraichidh gleus nan gnìomhan air feadh an lìn agus leis a sin, coileanaidh e iomadh saothair dhut ma gheibh e brodadh uat.\n\nAir Windows, nì gleus nan gnìomhan a’ chùis air aplacaidean desktop, faidhlichean is pasganan cuideachd airson saothraichean ath-chùrsach a choileanadh air iomadh faidhle ann am pasgan no saothraichean a dh’fheumas iomadh aplacaid.\n\n## An urrainn dhomh gleus ghnìomhan Copilot a chleachdadh ann an àrainneachd choimeirsealta/enterprise?\n\nTha gleus ghnìomhan Copilot ann an Copilot Labs na phàirt de bhathar luchd-caitheimh aig Copilot. Feumaidh tu clàradh a-steach air a’ chunntas Microsoft phearsanta agad gus an gleus seo aig Copilot a chleachdadh.\n\n## A bheil crìochan cleachdaidh an sàs ann an gleus ghnìomhan Copilot?\n\nTha, cha dèan gleus ghnìomhan Copilot obair gun chrìoch dhut. Innsidh e dhut nuair a bhios tu seachad air a’ chrìoch agus dè an ath-cheum.\n\n## Ciamar a chuireas gleus ghnìomhan Copilot casg air obair chronail, oilbheumach no mhì-laghail?\n\nTha tèarainteachd, sàbhailteachd dhigiteach is AI cùramach glè chudromach dha Microsoft. Chan obraich gleus ghnìomhan Copilot air làraichean no susbaint air a bheil susbaint chronail no susbaint nach eil a rèir nam poileasaidhean againn ann am beachd Copilot. Chan urrainnear gleus ghnìomhan Copilot a chleachdadh airson gnìomhachd chronail, oilbheumach no mhì-laghail. Diùltaidh Copilot obair mar sin. Ma bhriseas tu an còd-giùlain a-rithist is a-rithist no gu dona, dh’fhaoidte gun tèid do bhacadh is nach fhaigh thu cothrom air gleus ghnìomhan Copilot tuilleadh.\n\nAirson barrachd fiosrachaidh tadhail air [an nòta mu thrìd-shoilleireachd Microsoft Copilot](https://support.microsoft.com/en-us/topic/transparency-note-for-microsoft-copilot-c1541cad-8bb4-410a-954c-07225892dbc2), [AI cùramach aig Microsoft](https://www.microsoft.com/en-us/ai/responsible-ai?ef_id=_k_c4227416d434108f727d1328f8e81f67_k_&OCID=AIDcmm1o1fzy5i_SEM__k_c4227416d434108f727d1328f8e81f67_k_&msclkid=c4227416d434108f727d1328f8e81f67#tools) agus [teirmichean a’ chleachdaidh is poileasaidh na susbainte](https://www.microsoft.com/en-us/microsoft-copilot/for-individuals/termsofuse).","covers":[{"type":"IMAGE","url":"https://copilot.microsoft.com/static/copilotlabs/copilot-actions-cover-image-small.jpg","width":743,"height":360,"consumers":["HOMEPAGE"]},{"type":"IMAGE","url":"https://copilot.microsoft.com/static/copilotlabs/copilot-actions-cover-image.webp","width":1248,"height":1026,"consumers":["LANDING_PAGE"]}],"layouts":{"order":3},"links":[{"type":"NEW_TAB_LINK","trigger":"TRY_NOW_BUTTON","url":"/?chat-mode=ac&prompt","userScopes":["SIGNED_IN"]}]}},{"id":"5","name":"Mico","alias":"mico","assets":{"title":"Mico","description":"Dòigh bheòthail ùr airson bruidhinn ri Copilot","content":"_Chan eil Mico ri làimh ach do luchd-cleachdaidh sna SA. Mur eil thu sna SA, gabh pàirt ann an [Discord](http://discord.gg/go-copilot) is clàraich aig a’ phrògram tràth-inntrigidh againn._\n\nLe Mico, bidh còmhradh gutha nas nàdarra agus beòthaile ’s fiamhan a’ tighinn air.\n\n![Ceithir boinnean cartùin ann an dathan pastail le diofar chruthan is fiamhan orra: fiamh-ghàire, sàsta, toilichte an cruth cridhe agus iongnadh|shadow=0,w=422](https://copilot.microsoft.com/static/copilotlabs/copilot-appearance-image-1--2.png \"Four pastel cartoon blob characters with different shapes and expressions: smiling, content, joyful heart-shaped, and surprised\")\n\nÀrdaichidh Mico an còmhradh gutha a nì thu le Copilot is fiamhan is beòthachadh a’ tighinn air ann am fìor-àm. Le cumhachd Copilot, freagraidh Mico do cheistean is gheibh thu an dà chuid freagairt thapaidh agus gluasad a fhreagras air an t-suidheachadh. ’S urrainn dhut fiù dreach pearsanta a chur air dathan Mico le àithne gutha no briogadh air putan.\n\nCuidichidh Mico thu ann an suidheachaidhean làitheil, can ma bhios na leanas ort:\n\n- Caraid airson practas: Faigh stèinneadh airson còmhradh cudromach no practas ann an sgilean cànain no ullaich airson rudeigin dùbhlanach ann an suidheachadh taiceil nach dèan càineadh ort\n- Neach-èisteachd: Bruidhinn mu dhèidhinn rud sam bith a bhios tu ris is innis dha na tha air d’ inntinn, ged a bhios tu subhach no dubhach\n- Co-obrachadh cruthachail: Rùraich beachd-smuaintean ùra ’s thoir cùisean chun na h-ath-ìre le com-pàirtiche dìorrasach a bhrosnaicheas do chruthachalachd\n- Co-dhùnaidhean le taic: Thig gu co-dhùnadh le bhith a’ cabadaich mu na diofar roghainnean is a’ toirt rian air do smuaintean os àrd.\n\n# Mar a dh’obraicheas e\n\n**Air desktop ([copilot.microsoft.com](https://copilot.microsoft.com/)) agus aplacaidean mobile (iOS agus Android)**:\n\n1. Thoir gnogag air a’ mhicreofon airson am modh gutha a dhùsgadh\n2. Thoir gnogag air a’ ghèar airson roghainnean a’ ghutha fhosgladh\n3. Toglaich an roghainn “Seall Mico”\n4. Faighnich ceist no mol an latha dha ’s chì thu mar a fhreagras Mico thu le fiamhan-gàire, le bhith a’ gnogadh a chinn is rudan eile dhen t-seòrsa.\n\nTuras a bhios seo an comas, chì thu Mico air an sgrìn-dachaigh agad airson cead-inntrigidh furasta. ’S urrainn dhut Mico a chur air no dheth ann an roghainnean a’ ghutha uair sam bith.\n\n**An aire**: Mur am faic thu toglaiche nan roghainnean, chan eil cead agad an gleus seo fheuchainn aig an ìre-sa. Thoir sùil eile an ceann greis no rach an sàs na seanail againn air [Discord](http://discord.gg/go-copilot) is clàraich aig a’ phrògram tràth-inntrigidh againn.\n\n\n\n\n# Ceistean àbhaisteach\n\n## Dè th’ ann am Mico?\n\nNì Mico na còmhraidhean gutha agad nas nàdarra, nas tlachdmhoire agus nas taiceile is e a’ cleachdadh fiamhan beòthaichte a rèir tòna agus sruth a’ chòmhraidh. Faigh freagairtean cuideachail is lèirsinneach airson dòigh nas nàdarra airson bruidhinn ri AI.\n\n## Ciamar a gheibh mi cothrom air Mico?\n\nGheibh thu cothrom air Mico le bhith a’ dùsgadh a’ mhodh ghutha air [copilot.microsoft.com](https://copilot.microsoft.com/) no ann an aplacaidean mobile Copilot (iOS/Android) le bhith a’ fosgladh roghainnean a’ ghutha ’s a’ cur air “Seall Mico”. Turas a bhios iad an comas, is urrainn dhut tòiseachadh air còmhradh gutha ’s chì thu Copilot a’ freagairt le fiamhan a’ tighinn air ann am fìor-àm. Chan eil Mico ri làimh luchd-cleachdaidh ach sna SA air an lìon, iOS agus Android.\n\n## Ciamar a chuireas mi seo dheth?\n\n’S urrainn dhut Mico a chur dheth uair sam bith le bhith a’ tadhal air roghainnean a’ ghutha ’s a’ cur dheth an roghainn “Seall Mico”. Tha an roghainn seo ri làimh an dà chuid san tionndadh air an lìon agus sna tionndaidhean mobile.\n\n## An urrainn dhomh dreach eile a thoirt air Copilot?\n\nTha! ’S urrainn dhut pailead nan dathan a chleachdas Mico atharrachadh. Cha leig thu leas ach rud mar “cuir uaine na coille ort” no ”cuir dath ort a tha mar tuinn a’ chuain” is thig dreach eile air Mico sa bhad. No cleachd am putan “Atharraich an dath” aig bàrr na sgrìn air an taobh deas is ruith tro phaileadan nan dathan.\n\n## A bheil Mico ri làimh ann am planaichean enterprise no M365 Copilot?\n\nAig an àm seo, chan fhaigh ach luchd-caitheimh cothrom air an àrainneachd seo aig Copilot air [copilot.microsoft.com](https://copilot.microsoft.com/) agus ann an aplacaidean mobile an luchd-chaitheimh.\n\n## Dè na gleusan eile a th’ air a’ bheart?\n\nGed nach urrainn dhuinn dad pongail innse mun mhapa againn aig an àm seo, tha sinn a’ cur fàilte air do bheachdan sa [choimhearsnachd Discord againn](https://discord.com/invite/go-copilot).","covers":[{"type":"IMAGE","url":"https://copilot.microsoft.com/static/copilotlabs/copilot-appearance-cover-image-small--2.jpg","width":643,"height":390,"consumers":["HOMEPAGE"]},{"type":"VIDEO","url":"https://copilot.microsoft.com/static/copilotlabs/copilot-appearance-cover-video--2.mp4","width":1483,"height":834,"consumers":["LANDING_PAGE"]}],"layouts":{"order":2},"links":[{"type":"INTERNAL_LINK","trigger":"TRY_NOW_BUTTON","url":"","userScopes":["ALL"]}]}},{"id":"6","name":"Copilot 3D","alias":"copilot-3d","assets":{"title":"Copilot 3D","description":"Dèan modailean 3D de dhealbhan le aon bhriogadh.","content":"_Chan eil Copilot 3D ri làimh gach cleachdaiche aig an ìre-sa._\n\n# Nì Copilot 3D modail 3D de dhealbh a bhios deas ri do làimh airson a reandaradh, a chlò-bhualadh no a chur am broinn rudeigin.\n\nCha bu chòir do dh’inneal a bhith na chas-bhacaidh do chruthachalachd. Nì Copilot 3D nas fhasa e stuthan 3D a chruthachadh. Cha leig thu leas ach dealbh airson beatha a chur ann an rudeigin ann an trì dimeinseanan. Cha bhi feum air foghlam mòr. Cha bhi feum air bathar-bog eagalach. Dìreach dòigh ùr airson do mhac-meanmna a thoirt am bith.\nChan eil e gu diofar an e probhadh a tha fa-near dhut, teagasg no deuchainn air choireigin, bidh e furasta tòiseachadh le Copilot 3D.\n\n# Dè nì Copilot 3D dhut?\n\n- Dèan modailean 3D àlainn de dhealbhan sa bhad\n- Obraichidh e gun chnap-starra le geamannan, beòthachaidhean, clò-bhualadh 3D, dealbhadh, VR/AR, susbaint dhigiteach, pròiseactan ealain is mòran a bharrachd\n- Faigh cothrom air leabhar-lann a chuir sinn ri chèile dhut anns am faigh thu sgìnichean eadar-dhealaichte a bhrosnaicheas beachd-smuaintean is a bheir am bith iad nas luaithe\n\n![](https://copilot.microsoft.com/static/copilotlabs/copilot-3d-video-1.mp4)\n\n# Seall na ’s urrainn dhut dèanamh le Copilot 3D\n\n![](https://copilot.microsoft.com/static/copilotlabs/copilot-3d-video-2.mp4)\n\n\n\n\n# Ceistean àbhaisteach\n\n## Dè th’ ann an Copilot 3D?\n\nTha Copilot 3D na inneal le cumhachd AI nach fhaighear àite sam bith eile ach Copilot Labs agus a bheir comas dhan luchd-chleachdaidh modail 3D air a làn-reandaradh a dhèanamh de dhealbh – gun ro-eòlas sam bith. Chaidh a dhealbhadh airson ’s gun urrainn dhut-sa stuthan 3D a chruthachadh gu luath ’s gun chnapan-starra.\n\nFaodaidh tu diofar rudan fheuchainn ann, coincheapan a chur fo dheuchainn no teagasg a thoirt do dhaoine leis – bheir Copilot 3D comas dhut ciad oidhirp a thoirt air stuthan 3D gun a bhith cho toinnte ’s a tha bathar-bog d’ a leithid a ghnàth.\n\n## Cò gheibh cothrom air Copilot 3D?\n\nChan eil feum air fo-sgrìobhadh air airgead ach feumaidh an cleachdaiche a bhith clàraichte a-staigh air cunntas Microsoft pearsanta mus fhaigh iad cothrom air a’ ghleus seo. Tha Copilot 3D ri làimh an luchd-chleachdaidh air feadh an t-saoghail.\n\nAirson Copilot 3D a chleachdadh, tadhail air [Copilot.com](https://copilot.com) ann am brabhsair ùr sam bith. Mholamaid dhut seo fheuchainn air desktop aig an ìre-sa ach gheibh thu cothrom air ann am brabhsairean mobile ùra cuideachd.\n\n## An urrainn dha Copilot 3D stuthan 3D a chruthachadh ’s mi ag innse dha na tha a dhìth orm?\n\nChan urrainn dhut ach dealbh 3D a dhèanamh de dhealbh 3D le Copilot 3D aig an àm seo.\n\n## Dè na fòrmatan faidhle a tha ri fhaighinn airson luchdadh a-nuas?\n\n’S urrainn dhut rudan a luchdadh a-nuas o Chopilot 3D san fhòrmat GLB aig an àm seo agus làimhsichidh a’ mhòrchuid dhe na sealladairean 3D, innealan dealbhaidh is einnseanan geama seo.\n\n## An tèid na modailean 3D agam a shàbhaladh?\n\nThèid – bidh na chruthaicheas tu ri do làimh air an duilleag “Na chruthaich mi” fad 28 latha. Bheir sinn air falbh iad o na siostaman againn gu fèin-obrachail as dèidh sin. Cuideachd, ’s urrainn dhut an sguabadh às thu fhèin uair sam bith.\n\n## Dè nì sibh leis na dealbhan a luchdaicheas mi suas?\n\nCruthaichidh Copilot modailean 3D dhut leis na dealbhan a luchdaicheas tu suas mar a dh’iarras tu air. Cha chleachd Microsoft na dealbhan a luchdaicheas tu suas airson trèanadh no pearsantachadh aig an àm seo.\n\n## Dè na dealbhan a nì Copilot 3D a’ chùis air?\n\nNì Copilot 3D a’ chùis air faidhlichean PNG no JPG a tha nas lugha na 10MB.\n\nA bharrachd air sin, na luchdaich suas ach susbaint a tha cead agad a chleachdadh. Feumaidh na chruthaicheas tu le Copilot 3D a bhith a rèir a’ [chòd-ghiùlain](https://www.bing.com/new/termsofuse) againn agus chan fhaod e briseadh a-steach air còraichean-lethbhreac.\n\nCuimhnich, cha bu chòir dhut ach dealbhan a luchdadh suas a thog thu thu fhèin no a tha cead agad an cleachdadh. Na luchdaich suas dealbhan a bhriseas còraichean-lethbhreac treas-phàrtaidhean (a’ gabhail a-staigh còraichean-lethbhreac, còraichean chomharran-malairt no còraichean follaiseachd), a bhriseas a-steach air prìobhaideachd dhaoine eile, a’ gabhail a-staigh dealbhan de dhaoine gun chead no dad sam bith eile a bhriseas [aonta seirbheisean Microsoft](https://www.microsoft.com/en-us/servicesagreement?msockid=0d155ac0407264171ee04ff1418265be) agus [còd-giùlain Copilot](https://www.bing.com/new/termsofuse).\n\n’S ann agad fhèin a bhios uallach airson nan dealbhan a luchdaicheas tu suas. Dh’fhaoidte gun cuingich sinn an cunntas agad no an cothrom a gheibh thu air Copilot no gun cuir sinn na dhàil iad ma mhothaicheas sinn do dh’oidhirp susbaint mhì-laghail a luchdadh suas no susbaint a bhriseas còd-giùlain Copilot.","covers":[{"type":"VIDEO","url":"https://copilot.microsoft.com/static/copilotlabs/copilot-3d-cover-video.mp4","width":1920,"height":930,"consumers":["LANDING_PAGE"]},{"type":"IMAGE","url":"https://copilot.microsoft.com/static/copilotlabs/copilot-3d-cover-image-small.png","width":800,"height":388,"consumers":["HOMEPAGE"]}],"layouts":{"order":1,"isMaster":true},"links":[{"type":"NEW_TAB_LINK","trigger":"TRY_NOW_BUTTON","url":"/labs/experiments/3d-generations","userScopes":["ALL"]}]}},{"id":"7","name":"Copilot Audio Expressions","alias":"audio-expression","featureFlag":["labs-audio-expression"],"assets":{"title":"Copilot Audio Expressions","description":"Seo inneal probhail a chaidh a dhealbhadh airson fuaim a chruthachadh gun duilgheadas leis na modailean as ùire aig Copilot airson guth a ghintinn.","content":"_Tha Copilot Audio Expressions ri fhaighinn sa Bheurla. Cuiridh sinn cànain eile ris mas urrainn dhuinn thar ùine._\n\n# Gin cainnt ann an diog no dhà le Copilot Audio Expressions\n\nTha Audio Expressions na phrobhadh Copilot Labs probhail a nì cainnt nàdarra de theacsa sgrìobhte – le faireachdainn, pearsantachd is stoidhle. ’S urrainn dhut an guth a chur air gleus airson ’s gum freagair e air a’ bhrodadh agad, ge be guth socair sèimh airson sgeulachd àm lapa a tha a dhìth ort no teachdaireachd bhrosnachail airson òraid no fonn tèatair airson dàna-thuras. Luchdaich a-nuas buill-shampaill fuaime airson susbaint a chruthachadh.\n\nTha seo a’ gabhail a-staigh **modh nan sgeulachdan** a dh’fhigheas còmhla diofar stoidhlean de ghuthan airson sgeulachdan tlachdmhor agus so-ruigsinneach innse – air leth do phàrantan, luchd-teagaisg is msaa. Bheir Audio Expressions plathadh dhut air mar a nì AI susbaint fuaime na rud làn-tumaidh, spreigeach is spòrsail dhan a h-uile duine.\n\n![](https://copilot.microsoft.com/static/copilotlabs/audio-expression-image-2.png)\n\n# Gleusan a tha ri fhaighinn\n\nAnn an Copilot Audio Expressions, is urrainn dhut roghainnean nan guthan a chur fo phrobhadh airson feuchainn ris na stoidhlean innse eadar-dhealaichte:\n\n- Sa **mhodh fhaireachdainneil**, bheir thu seachad oir-loidhne dhen sgriobt (am brodadh) agus nì Copilot dhut taisbeantas dheth ann an diofar stoidhlean.\n  - Cuir air gleus tòna agus astar an neach-aithris – eadar caithris shèimh is iolach àrd a rèir na tha sa phìos dhen sgeulachd.\n  - Iomruin guth fa leth dha na caractaran airson ’s gum bi coltas beòthail is spionnmhor air a’ chòmhradh agad.\n- Feuch **modh nan sgeulachdan** is èist ris na sgeulachdan agad fhèin is guth spreigeach ga innse **agus le ìomhaigheachd bheòthail**.\n- Cleachd am **modh sgriobtaichte** airson fuaim a dhèanamh dhen sgriobt agad le TTS gu luath.\n- Luchdaich a-nuas buill-shampaill fuaime is cleachd iad sna pròiseactan pearsanta agad\n\n\n\n\n# Ceistean àbhaisteach\n\n## Cò gheibh cothrom air Copilot Audio Expressions?\n\nTha Copilot Audio Expressions an-asgaidh. Tha e ri fhaighinn air feadh an t-saoghail agus obraichidh e ann am brabhsair ùr sam bith. Chan obraich an t-inneal seo aig an àm seo ach sa Bheurla. Ged a gheibh thu cothrom air ann am brabhsairean mobile cuideachd, mholamaid dhut coimpiutair desktop a chleachdadh airson brod na h-àrainneachd.\n\n## Dè an diofar eadar modh nan sgeulachdan is am modh faireachdainneil?\n\n- **Am modh faireachdainneil** – Bheir thu seachad sgriobt agad fhèin mar bhrodadh, taghaidh tu caractar agus stoidhle gutha àraidh agus leasaichidh Copilot e airson brod na h-èisteachd.\n- **Modh nan sgeulachdan** – Bheir thu beachd-smuaint air sgeulachd no brodadh sìmplidh dha Copilot agus nì e sgriobt ùr dhut, taghaidh e an caractar gutha as fheàrr air a shon is cuiridh e beatha nad sgeulachd agus **le dealbh-còmhdachaidh a thèid leis**.\n- **Am modh sgriobtaichte** – Bheir thusa seachad làn-sgriobt agus leughaidh Copilot os àrd e. Air leth airson grad-ro-shealladh no stuth a tha deiseil ri innse.\n\n## Co mheud Audio Expressions as urrainn dhomh gintinn is luchdadh a-nuas?\n\nChan eil crìoch righinn ann – ach dh’fhaodte gun tig atharrachadh air seo a rèir na fèille a bhios air a’ ghleus. Bidh gach Expression eadar-dhealaichte a thaobh faid – mas e brodadh a th’ ann sa mhodh fhaireachdainneil, mar is trice feumaidh e leth-mhionaid agus ann am modh nan sgeulachdan suas ri 90 diog.\n\n## Dè am fòrmat anns am faigh mi an fhuaim airson a luchdadh a-nuas?\n\nGheibhear gach Expression fuaime mar MP3 de chàileachd àrd, deiseil airson co-roinneadh, leabachadh no cluich air diofar uidheaman.\n\n## A bheil stiùireadh ann a thaobh na chleachdas mi Copilot Audio Expressions air a shon?\n\n’S ann airson cleachdadh pearsanta a tha Copilot Audio Expressions a rèir còd-giùlain Copilot.\n\nCuimhnich, cha bu chòir dhut ach susbaint a chur a-steach a th’ agad fhèin no a tha cead agad a chleachdadh. Na cuir a-seach lethbhreacan de stuth is na iarr fuaim a bhriseas a-steach air còraichean dhaoine eile (a’ gabhail a-staigh còir-lethbhreac, comharran-malairt no còraichean follaiseachd), a bhriseadh a-steach air prìobhaideachd dhaoine eile no a bhriseas [aonta seirbheisean Microsoft](https://www.microsoft.com/en-us/servicesagreement?msockid=0d155ac0407264171ee04ff1418265be) no [teirmichean Copilot](https://www.bing.com/new/termsofuse)air dòigh sam bith eile.\n\nDh’fhaodte gun cuingich sinn an cead-inntrigidh agad dha Copilot no gun cuir sinn na dhàil e ma mhothaicheas sinn gu bheil thu a’ cur a-steach no a’ gintinn stuth mì-laghail no susbaint a bhriseas [teirmichean còd-giùlain Copilot](https://www.bing.com/new/termsofuse).","covers":[{"type":"IMAGE","url":"https://copilot.microsoft.com/static/copilotlabs/audio-expression-cover-image-small.jpg","width":643,"height":360,"consumers":["HOMEPAGE"]},{"type":"IMAGE","url":"https://copilot.microsoft.com/static/copilotlabs/audio-expression-cover-image.png","width":1456,"height":816,"consumers":["LANDING_PAGE"]}],"layouts":{"order":0,"isMaster":true},"links":[{"type":"NEW_TAB_LINK","trigger":"TRY_NOW_BUTTON","url":"/labs/audio-expression","featureFlag":["labs-audio-expression"],"userScopes":["ALL"]}]}},{"id":"8","name":"Portraits","alias":"portrait","assets":{"title":"Portraits","description":"Tha cabadaich gutha nas spòrsaile a-nis le Portraits!","content":"_Tha Copilot Portraits a’ tighinn gu Copilot Labs mar dheuchainn. Tha sinn a’ tòiseachadh le buidheann beag de dhaoine sna Stàitean Aonaichte, san Rìoghachd Aonaichte agus ann an Canada airson beachdan fhaighinn uapa airson dèanamh cinnteach gu bheil e na dheagh-àrainneachd mus sgaoil sinn e._\n\n# ’S e gleus probhail làn-tumaidh a th’ ann airson còmhradh fìor-riochdail le guthan is stuthan lèirsinneach.\n\nFeuch ìre ùr de dh’eadar-ghabhail le AI le Copilot Portraits. Tha an gleus ùr seo a’ cur stuthan lèirsinneach beòthaichte ri còmhradh gutha. Tha 40 portraid àraidh ann, tagh tè agus faic mar a fhreagras iad thu ’s mar a thig fiamhan orra ’s iad a’ bruidhinn riutha.\n\nAir leth airson brainstorming cruthachail, practas agallamhan is seiseanan ionnsachaidh agus nì Portraits còmhradh le AI nas glacmhoire leis na stuthan lèirsinneach làn-tumaidh fìor-amail seo. ’S e portraidean stoidhlichte a th’ annta air fad, a dh’aona-ghnothaich, gun a bhith fìor-riochdail airson ’s gum bi iad eadar-dhealaichte ach fhathast a’ toirt dhut faisneis is gleusan sàbhailteachd earbsach aig Copilot.\n\n# Mar a dh’obraicheas e\n\n- **Rùraich ⁊ dèan taghadh**: Feuch na 40 portraidean beòthaichte àraidh ’s tagh an tè a fhreagras air an fhonn a th’ ort.\n- **Cuir do dhreach fhèin air**: Tagh guth as toil leat no fàg an roghainn ro-shocraichte an sàs.\n- **Dèan cabadaich**: Bruidhinn is faic a’ phortraid a thagh thu a’ freagairt is e a’ gluasad.\n- **Faigh practas ⁊ dèan ionnsachadh**: Air leth airson practas fhaighinn ann an rudan a nì thu a-rithist, can òraid phoblach, ullachadh agallaimh, brainstorming co-obrachail is ionnsachadh.\n\n# Gleusan sàbhailteachd\n\nTha Copilot Portraits an sàs ùr-ghnàthachas AI chùramaich is tha grunn ghleusan sàbhailteachd an sàs ann mar sin. Tha 40 portraid stoidhlichte a thagh sinne sa phrobhadh seo agus chan eil iad fìor-riochdail a dh’aona-ghnothaich airson an cumail fa leth o fhìor-dhaoine. ’S e am bun-structar sàbhailteachd agus criathragan susbainte stèidhichte aig Copilot anns gach còmhradh.\n\nAirson deagh-bheusan cleachdaidh a bhrosnachadh, tha crìochan-ama an sàs a thaobh dè cho fad ’s a bhios agad agus dè cho tric gach latha. Bidh seo ri làimh daoine a tha co-dhiù 18 a dh’aois ann am margaidean àraidh an toiseach agus innsidh sinn gu tric agus gu soilleir gur e eadar-ghabhail le teicneolas AI a tha seo.\n\n\n\n\n# Ceistean àbhaisteach\n\n## Ciamar a dh’fheuchas mi am probhadh seo?\n\nFeuch Copilot Portraits am broinn Copilot Labs sa bhrabhsair agad [https://copilot.microsoft.com/labs](https://copilot.microsoft.com/labs). Tha sinn airson dòighean ùra airson còmhradh le AI a chur fo dheuchainn leis a’ phrobhadh seo. Feumaidh tu a bhith co-dhiù 18 bliadhna a dh’aois agus cunntas dearbhte a bhith agad mus fhaigh thu cothrom air a’ phrobhadh seo. Tha sinn a’ tòiseachadh le buidheann beag de dhaoine sna Stàitean Aonaichte, san Rìoghachd Aonaichte agus ann an Canada airson beachdan fhaighinn uapa airson dèanamh cinnteach gu bheil e na dheagh-àrainneachd mus sgaoil sinn e.\n\n## Co mheud portraid a bhios agam ann?\n\nTha 40 portraid ro-dhealbhte aig a’ phrobhadh seo aig an ìre-sa. ’S urrainn dhut sùil a thoirt orra air fad mus tagh thu tè a chòrdas riut. Tha stoidhle lèirsinneach àraidh air gach portraid ach ’s e an aon fhaisneis Copilot a tha gan ruith air fad.\n\n## An urrainn dhomh dreach pearsanta a thoirt air na portraidean?\n\n’S urrainn dhut gin dhe na guthan aig Copilot a thaghadh dha na portraidean a rèir do thoil fhèin. Cha leig thu leas ach briogadh air na gèaraichean is chì thu uinneag roghainnean a’ ghutha aig bonn na portraid. An-sin, is urrainn dhut gin dhe na guthan aig Copilot a thaghadh dhan phortraid.\n\n## Dè seòrsa de chòmhradh a bhiodh math sa phrobhadh seo?\n\nTha Copilot Portraits air leth airson brainstorming cruthachail, taisbeanadh a ghnàthachadh, sùil gheur a thoirt air rud sa bheil ùidh agad, sgilean ùra a thogail, comhairle fhaighinn no fiamhan fhaicinn air aodann a bhrosnaicheas seanchas.\n\n## An ann do luchd-caitheimh ’s a tha Copilot Portraits no feadhainn enterprise?\n\n’S ann air luchd-caitheimh a chuireas an àrainneachd seo cudrom ann an Copilot Labs.\n\n## Dè an teicneolas a th’ air cùlaibh a’ phrobhaidh seo?\n\nTha am probhadh seo a’ cur gu feum VASA-1, teicneolas AI adhartach a leasaich Microsoft Research airson còmhraidhean AI lèirsinneach ann am fìor-àm. Bheir an gleus seo comas dhuinn fiamhan aodainn nàdarra a ghintinn, gluasad a’ chinn is nam bilean de dhealbh – gun fheum air modaileadh 3D toinnte. Sin an rud a chruthaicheas na chì thu nuair a nì thu cabadaich le portraid. Airson barrachd fiosrachaidh teicnigeach, faic [pàipear rannsachaidh VASA-1](https://www.microsoft.com/en-us/research/project/vasa-1/).\n\n## Ciamar a nì Microsoft cinnteach gum bi an teicneolas seo sàbhailte?\n\nTha grunn ghleusan sàbhailteachd an sàs ann.\n\n- Gach gleus sàbhailteachd a th’ aig Copilot mar-thà (bacadh de shusbaint chronail, gràin-chainnt is mòran a bharrachd).\n- Chan eil na Portraits fìor-riochdail a dh’aona-ghnothaich airson ’s nach bi coltas fìor-dhaoine orra.\n- Luchd-cleachdaidh a tha nas sine na 18 a-mhàin.\n- Crìoch-ama ann an seiseanan is crìoch-ama làitheil airson ’s nach cleachdar cus iad.\n- Bidh iomadh aithris-àichidh ann a dh’innseas gur e stuth AI a th’ ann.","covers":[{"type":"IMAGE","url":"https://copilot.microsoft.com/static/copilotlabs/portrait-cover-image-small.jpg","width":826,"height":400,"consumers":["HOMEPAGE"]},{"type":"IMAGE","url":"https://copilot.microsoft.com/static/copilotlabs/portrait-cover-image.png","width":1920,"height":930,"consumers":["LANDING_PAGE"]}],"layouts":{"order":0},"links":[{"type":"NEW_TAB_LINK","trigger":"TRY_NOW_BUTTON","url":"/labs/portrait","featureFlag":["labs-portrait-enabled"],"userScopes":["ALL"]}]}}]}